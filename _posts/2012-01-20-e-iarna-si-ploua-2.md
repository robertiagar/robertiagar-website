---
layout: post
title: e iarnă şi plouă
date: 2012-01-20 18:20
author: "Robert Iagar"
comments: true
tags: [Day to day, Life]
---
<p>e iarnă şi plouă. întotdeauna ploaia a reuşit să mă facă să mă simt pierdut. pierdut între cheful de a face ceva şi lucrurile pe care trebuie să le fac. sună puţin aiurea şi fără sens. păi, cam e fără sens. nu am absolut niciun chef de a face ceva, dar în acelaşi timp parcă aş face ceva să scap de monotonia asta. sunt în sesiune. aş putea face ceva mai productiv. să învăţ spre exemplu. în schimb stau şi schimb pe melodii aşteptînd să găsesc ceva interesant. ceva ce s-ar potrivi cu starea mea actuală. dar totuşi parcă nu vreau asta. nu vreau să rămîn aşa. sunt lipsit de chef şi mi-e frică să nu transmit acelaşi sentiment celor din jur.</p>  <p>aş putea să mă joc, dar atunci nu învăţ. nu am chef să învăţ. nu mă ajută cu nimic. şi atunci ce fac? fac ce ar face oricine se crede un mic scriitor. încerc să-mi transpun ideile ciudate într-un post de blog. dap. încerc să devin blogger. nu o să ajung departe cu asta. niciodată nu am fost bun să scriu. doar în situaţii de genu pot scrie ceva.</p>  <p>vreau zăpadă…</p>
